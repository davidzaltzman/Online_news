עמיחי שטיין: רגע לפני הפעלת התוכנית: מנכ"ל קרן הסיוע ההומניטרית לעזה ג'ייק ווד הודיע על התפטרותו: "ברור כי לא ניתן ליישם תוכנית זו תוך הקפדה מוחלטת על עקרונות ההומניטריות של אנושיות, נייטרליות, חוסר משוא פנים ועצמאות, אשר לא אזנח".
גילי כהן: טראמפ הלילה: רוצים לסיים את המלחמה כמה שיותר מהר. טראמפ אמר בשיחה עם עיתונאים על האיירפורס וואן כי "אנחנו רוצים לבדוק אם נוכל לעצור את זה (את המלחמה). דיברנו עם ישראל, אנחנו רוצים לבדוק אם נוכל לעצור את כל המצב הזה כמה שיותר מהר".
ברק בטש: הנשיא טראמפ: היו לנו שיחות טובות מאוד עם איראן. הייתה התקדמות אמיתית.
איתי בלומנטל: התקשורת הזרה דיווחה אתמול בהרחבה על תקיפה ישראלית בח'אן יונס, שבה נהרגו לפי הפרסומים 9 מתוך 10 ילדיהם של זוג רופאים, שעבדו בבית החולים נאסר. אירוע שצריך וכדאי שיבדק בכיר בצה"ל שבקיא במערכה בעזה אמר שכלי טייס של חיל האוויר תקף מבנה בח'אן יונס, אזור שצה"ל הודיע על פינויו לפני כחודשיים- ונחשב לאזור לחימה, אולם בתקיפה החימוש לא התפוצץ ונחשב לנפל. לפי הבכיר, לא ניתן לדעת אם החימוש התפוצץ לאחר מכן וגרם לנפגעים. בצה"ל אומרים שהתקיפה במקור היתה נגד ארבעה מחבלים חמושים שזוהו מהאוויר בצה"ל אומרים שחלק ניכר מהתיעודים שהופצו ברשתות החברתיות בעזה ומשם גם בתקשורת הערבית נעשו באמצעות AI או שנלקחו מצילומים ישנים בצה"ל ממשיכים לתחקר את האירוע באמצעות קצינים בכירים.
דורון קדוש: לאחר כחצי שנה של הפסקת אש מול חזבאללה: פיקוד הצפון מארגן מחדש את כוחותיו בגבול לבנון - ומחזיר את ׳אוגדת הגליל׳ לחלוש על כל קו הגבול. מאז תחילת המלחמה, פיקוד הצפון חילק את גזרת גבול לבנון בין שתי אוגדות - ׳אוגדת הגליל׳ (91), שחלשה על כל הגבול מהר דב ועד ראש הנקרה צומצמה לגזרה המזרחית בלבד. אוגדת המילואים 146 תפסה פיקוד על כל הגזרה המערבית. מטרת הפיצול לשתי אוגדות נועד לאפשר לכל מפקד אוגדה לשלוט בתא שטח קטן יותר, ובכך לאפשר חלוקת קשב ומשאבים טובה יותר. בתקופה הקרובה, מפקדת אוגדה 146 צפויה לצאת להתרעננות - ואוגדת הגליל תחזור לשלוט על כל קו הגבול - עד ראש הנקרה. מדובר במהלך שמתוכנן כבר מספר חודשים, והיה תלוי ביציבות הפסקת האש בצפון. לאחר חצי שנה של הפסקת אש שנשמרת היטב בשלב זה מצד חזבאללה - פיקוד הצפון מארגן מחדש את כוחותיו, ומחזיר את אוגדת הגליל לשלוט על כל גבול לבנון.
יניר קוזין: באשר לדיווח הסעודי על משלחת ישראלית שצפויה להגיע מחר למצרים כדי לדון בהסכם פסקת אש ושחרור חטופים אומר לי גורם בקיא במו"מ: אין תכנית כזו , נכון לשעה זו. נראה איך מתפתח אם בכלל.
׳ישראל היום׳: הערוץ אל-חדת' דיווח ממקורותיו כי משלחת של ישראל תגיע לקהיר מחר כדי להמשיך במו״מ לעסקת חטופים.
׳ערוץ 13׳: התפתחות בפרשת קטרגייט: המשטרה קיבלה אישור לחיקור דין של הלוביסט ג'יי פוטליק בארה״ב.
אבי רבינא: התקשורת חיפשה בטירוף הקלטות "מפלילות" נגד האלוף זיני לסיכול מינויו לראש השב"כ. התוצאה הפתיעה: אפילו כתבי האולפנים הודו שזיני הוא "הגיבור היחיד שהתריע על השביעי באוקטובר" ו"אין מתאים ממנו". ציד המכשפות נחל כישלון מוחלט.
מיכאל שמש: ‏מסיים להאזין לנאום מלפני מספר שנים של האלוף זיני ולהקלטות מהערב. בולט בעיקר: קצין שמדבר בגובה העיניים, בצניעות, בלי רעש ויוהרה. קול מפוכח שלא שומעים הרבה. לא יודע הכול, כמו רובנו. אבל אולי כדאי לחשוב פעמיים לפני שסוקלים (עוד) קצין בכיר שנתן את רוב חייו לביטחון המדינה.
מיכאל שמש: בשעה זו ישיבה ביטחונית משמעותית בלשכת רה״מ בהשתתפות צמרת מערכת הביטחון, יו״ר ש״ס אריה דרעי ושרים בכירים.
עוד מינון יתח: מה עם היתר? בצה״ל מודים שהם יקבלו סיוע הומניטרי במשאיות סיוע בתקופה הקרובה - בעיקר בצפון הרצועה. אותו סיוע שחלקו מגיע לחמאס. חיילי צה״ל לא יבואו במגע עם העזתיים, גם לא במעגלי האבטחה הפנימיים של המרכז.
ינון יתח: אם לא יהיו עיכובים של הרגע האחרון: מחר ייפתחו המרכזים ההומניטריים ברצועת עזה. איך זה יעבוד? נציג מכל משפחה יקבל מהחברה האמריקאית ארגז עם מזון שיספיק לשבוע שלם. סך הכול בשבוע: 300 אלף תושבים שיקבלו מזון מכל מרכז חלוקה. במכפלות: 1.2 מיליון עזתים שיאכלו.
‏שירית אביטן ב׳ערוץ 12׳: ראש שב״כ מיועד שמתנגד לעסקת חטופים זה לא חריג, זה המתבקש. ראשי שב״כ לדורותיהם התנגדו לשחרור חטופים בעסקאות. זיני סך הכל עומד על תפקידו המיועד - ביטחון ישראל. זה לא חברתי, זה לא ערכי, זה ביטחוני.
לשכת רה״מ: ״ערוץ 13 מזמן הפך לערוץ תעמולה שקרי של תנועת קפלן, ולא בכדי אזרחי ישראל מזמן הפסיקו לצפות בערוץ שמקבל נתוני רייטינג אפסיים. מדובר בשקר נבזי שמנותק מהאמת. הגברת שרה נתניהו מעולם לא השתתפה בראיון קבלה של האלוף גופמן, ומעולם לא נפגשה איתו לפני המינוי שלו לתפקידו״.
׳ערוץ 14׳: ח״כ אביחי בוארון עותר לבג״צ בדרישה להורות למשטרה לחקור את בהרב מיארה בחשד להפרת אמונים בקשריה עם עו״ד בנקל שסייע לבנה בפרשת האפוד הגנוב ומייצג גם את נדב ארגמן.
׳ערוץ 13׳ חושף: לפני שנה הגיע האלוף רומן גופמן למשרד רה״מ לריאיון לתפקיד מינוי המזכיר הצבאי לרה״מ. זה היה הראיון השני אצל נתניהו שבחן את מועמדתו והתאמתו לתפקיד הרגיש. במהלך הריאיון נכנסה לחדר שרה נתניהו, ושהתה בו דקות ממושכות, כך לפי מספר מקורות בלשכת רה״מ.
׳ערוץ 12׳: הצבא מפרסם הערב נתונים ממבצע מרכבות גדעון - צה״ל שולט כעת ביותר מ-40% משטח הרצועה. תוך חודשיים צה״ל יגיע לשליטה מלאה בכ-75% משטח הרצועה. הותקפו 2,900 מטרות טרור. חוסלו יותר מ-800 מחבלים בהם יותר מ-50 בכירים.
ירון אברהם חושף ב׳ערוץ 12׳: יש מתיחות שיא בין רה״מ נתניהו ובין הרמטכ״ל זמיר.
עוד מדובר רה״מ למימרן ב׳קול חי׳: ״אני לא זוכר שפסק הדין של בג״צ אסר על נתניהו למנות ראש שב״כ חדש, אין איסור כזה, אז אני לא מצליח להבין מה הבעיה בהליך. מי שיסכן את העברת המקל לראש השב״כ החדש - יסכן את ביטחון המדינה. אנחנו בזמן מלחמה וחובה למנות ראש שב״כ במשרה מלאה״.
דובר רה״מ עומר דוסטרי למימרן ב׳קול חי׳ על אמירתו של יאיר גולן: ״לא רק כלי התקשורת בעולם - חמאס והחות'ים עצמם עושים שימוש בדברים החמורים הללו. המוח לא מצליח לתפוס שישראלים משלנו אומרים את הדבר הזה. זה שקר נתעב וזה הזוי ומסוכן״.
איתמר אייכנר: שורדת השבי לירי אלבג הגיעה עם משפחתה לחופשה בארה"ב, אך כשנחתה ב-JFK נלקחה לתשאול שארך כשעה. רק לאחר התערבות גורמים רשמיים בישראל שוחררה אלבג. "הם לא עדכנו את המחשבים", סיפר אביה. "זה לא נעים - אבל עבר".
מטוסי F-16 של חיל האוויר המרוקאי טסים במבנה עם מפציץ אמריקאי אסטרטגי מסוג B-52 במסגרת תרגיל "האריה האפריקאי" שנערך במרוקו.
דפנה ליאל: ראש המוסד לשעבר, יוסי כהן, בוועידת הנדל״ן של עיתון ׳משפחה על תקיפה באירן: ״מעריך שישראל לא תפעל בלי תיאום מלא עם ארה״ב; אינני יכול לדמיין מצב שכזה. אני מכיר היטב את הנפשות הפועלות״
ערוצים עזתיים: توثيق لتواجد دبابات الاحتلال قرب مفترق المستشفى الأوروبي "תיעוד הימצאות טנקים של הכיבוש ליד צומת בית החולים האירופאי (בח'אן יונס)."
דפנה ליאל: אחרי כיפופי הידיים - הפצ״רית לא תגיע לכנס לשכת עורכי הדין
מנדי ריזל: האלוף זיני - רק אל תישבר. מאז יום חמישי יש תדרוכים, כותרות, דרמות, פרשנויות של כתבים צבאיים זעופי פנים והערב יפורסמו גם "הקלטות זיני". שיקפצו, רוב העם רוצה אותך, מבין שזה המינוי הכי טוב ותומך בהחלטה. אל תיתן להם לנצח, אל תוותר. הצלחתך - הצלחת הרוב השפוי.
מנחם קולדצקי: מציע לנשיא הרצוג שילך להפגין בקפלן ויפסיק לחיות על חשבון משלם המיסים. בזמן שאתה ישנת בארמון הנשיאות האלוף זיני חירף את נפשו למען עם ישראל.
דפנה ליאל: נשיא המדינה יצחק הרצוג בקריאה לציית לבית המשפט ולפסיקותיו, בחוג התנ״ך של מיזם 929 שנערך לרגל יום ירושלים: ״אני מתריע ומתרה, שלא יהיה איש שיעלה על דעתו שלא לציית – לא לפסיקות בתי המשפט, ולא להוראות החוק. נביאי ישראל לימדו אותנו: אין ריבונות בלי מוסר, ואין מוסר בלי דין״.
ירון אברהם: למי שלא הבין, זמיר מתכתב עם האמירה שחשפנו באולפן שישי של המיועד להיות ראש השבכ הבא: "אני נגד עסקאות חטופים, זוהי מלחמת נצח"
עמיחי שטיין: הרמטכ״ל אייל זמיר בעזה: ״זו אינה מלחמה אינסופית - נפעל לקצר אותה בהתאם להגשמת מטרותיה, אנחנו רוצים להכריע. חמאס נמצא בלחץ גדול מאוד״. עוד מהרמטכ"ל: חטיבת רפיח הוכנעה
גילי כהן: קריסטי נואם, השרה לביטחון המולדת בארה"ב, תנחת בישראל הערב. היא מגיעה לבקשת טראמפ, ובעקבות הפיגוע בוושינגטון בשבוע שעבר. היא צפויה לבקר בכותל, לפגוש את רה"מ נתניהו ואת שר החוץ, ונכון לשעה זו, בלוח הזמנים הרשמי שלה, לא מופיעה פגישה עם השר בן גביר - עמיתה לתפקיד
דורון קדוש: פרסום ראשון כעת ביומן הערב בגלי צה״ל: מאז ההחלטה על מינויו לראש השב״כ ועוד לפני שהליך המינוי הושלם - אבטחה הוצמדה לאלוף דוד זיני, ראש השב״כ המיועד. מיום שישי האחרון, מאבטח צמוד נלווה לאלוף זיני.
אבו ח'צ'ר מדיר אלבלח : היום הלכתי לקנות קילו קמח. שאלתי את המוכר: כמה עולה קילו? ענה לי: 50₪ שאלתי אותו : יש בו תולעים (הוא מקולקל?) ענה לי: לא! זה (טרי), נגנב היום! נקי.
מיכאל שמש: במסגרת הגחמות והנקמנות האישית: הודיעו לי מלשכת רה״מ שלא אצטרף לטיסת רה״מ לאזרבייג׳אן בגלל החלטת דוברו של נתניהו. בלי לנמק ובלי להסביר. ‌‏זאת כמובן החלטה הזויה ומטורפת, להפוך את מטוס ׳כנף ציון׳ למעין מטוס פרטי ולהשתמש בטיסות רשמיות וממלכתיות כאמצעי לסגירת חשבונות עם כתבים ש״לא מיישרים קו״. הבוקר נודע לי שהייעוץ המשפטי קיבל את הפניה של התאגיד והבהיר ללשכת רה״מ את הנהלים בנוגע לטיסות הרשמיות ואף הורה להשיב את סולימאן מסוודה, אותי וכתבים אחרים שהוצאו בבריונות מקבוצת העדכונים של המשרד. ‌‏תודה רבה לעו״ד מרסיה צוגמן היועצת המשפטית של התאגיד על המכתבים שהוציאה בנושא. תודה לעו״ד אורלי פישמן אורן, לעו״דים גיל לימון, תומר קרני ואנשי הייעוץ המשפטי לממשלה ובתקווה שההנחיות ייושמו. אין מצב שדובר רה״מ יבחר את הכתבים שיסקרו את הנסיעות הרשמיות
עמיחי שטיין: בעקבות רצח עובדי השגרירות הישראלית בוושינגטון: הנשיא טראמפ הנחה את שרת ביטחון המולדת, קריסטי נואם להגיע לישראל - תיפגש עם רה"מ, שר החוץ ותגיע הערב לכותל המערבי
עמיחי שטיין: ראש ממשלת מלטה: בחודש הבא נכיר במדינה פלסטינית (מלטה חברה באיחוד האירופי)
רועי קייס: מנגנוני הביטחון הסוריים של א-שרע בחומס מעדכנים שסיכלו הברחת אמצעי לחימה ורקטות לחיזבאללה בלבנון
צייד הטיסות: ארקיע מודיעה על השקת קו טיסה ישיר לז'נבה, שוויץ החל מ 7.7, עם 2 טיסות שבועיות.
עמית סגל: הסיבה להעלאת הכוננות: מידע שהגיע למשרד התפוצות והמאבק באנטישמיות על כך שמובילי ההפגנות האלימות באמסטרדם טסו במיוחד לקנדה לטובת השתתפות במחאות בקנדה
המל"ל מעלה את אזהרת המסע על קנדה לרמה 2 – איום מזדמן; זאת לאור, איום גובר מצד גורמי טרור כנגד ישראלים ויהודים בקנדה. המל"ל ממליץ לכל הישראלים השוהים/מבקרים במדינה לנקוט באמצעי זהירות מוגברים.
שגריר ישראל בוושינגטון, יחיאל לייטר, יזומן לשימוע אצל מנכ"ל משרד החוץ בעקבות התבטאויותיו הפוליטיות בראיון ל-PragerU בנוגע לאופוזיציה ומערכת אכיפת החוק בישראל.
עמית סגל: בעקבות כוונת רה״מ להדיח חברים בועדת המינויים בנציבות שירות המדינה מטעמים פוליטיים – חה״כ קארין אלהרר פנתה ליועמ״שית בדרישה להתערבות מיידית: במכתב ששלחה מתריעה אלהרר כי ההדחה מתבצעת משיקולים זרים וחריגים מהמסגרת המנהלית התקינה, ומהרציונל המקצועי שנקבע בחוק: ״בהתנהלות זו מדרון חלקלק להפוך את שירות המדינה לכלי פוליטי ולסכן את יסודות השירות הציבורי בישראל״.
אבי גרינצייג ב׳ערוץ 7׳: זו רשימת ״החטאים״ של האלוף זיני - התמנה ע״י ממשלה ימנית וע״י ראש ממשלה שהשמאל מתעב במיוחד, מגיע ממשפחה מזרחית בפריפריה, שומר מצוות, למד בת״ת ובישיבה, ויש לו רחמנא ליצלן כן ירבו - אחד עשר ילדים.
אנה ברסקי: שר העבודה יואב בן צור בועידת הנדל״ן של ׳משפחה׳: ״לא ניתן לקיצונים ולפוליטיקאים חסרי אחריות המחפשים כותרות בתקשורת, לגרום לפירוד בתוכנו, אנחנו חלק מהמדינה הזאת. יו״ר ש״ס אריה דרעי שהוא בעל הנסיון הגדול ביותר בתחום הביטחוני והחברתי, פועל הרחק מאור הזרקורים להוביל לפיתרון מוסכם״.
ליאור קינן: משבר הגיוס: שר העבודה יואב בן צור תוקף את הליכוד בועידת הנדל״ן של עיתון ׳משפחה׳: ״אנו עדים להצטרפות חסרת תקדים למקהלת שונאי הדת, של כמה חכי״ם מהספסלים האחרונים של הליכוד המנסים לעשות עלינו סיבוב לקראת הפריימריז. אני אומר כאן בצורה ברורה, כמי ששירת שירות משמעותי וכמי שמכיר בערך התורה. במדינת היהודים לימוד תורה לא ייחשב כעבירה פלילית״.
אנה ברסקי: הלך הרוח בקרב ההנהגה החרדית - הרבה יותר קרובים לבחירות מאשר לפשרות ולחוק הגיוס. הערכות דומות משמיעים לאחרונה גם גורמים נוספים בקואליציה.
דביר קריב, בכיר בשב"כ לשעבר למשי וגדלוביץ' ב'קול ברמה': "להערכתי האלוף זיני לא יעבור את הוועדה שבודקת את טוהר המידות. אני משוכנע שעד סוף השבוע הוא לא יהיה מועמד לראשות השב"כ. דדי ברנע הוא זה שצריך להחליף את רונן בר".
׳וואלה׳: היועמ״שית קובעת כי רה״מ נתניהו אינו רשאי להחרים כתבים בטיסותיו. ההחלטה - בעקבות פנייה של תאגיד השידור, לאחר סירובו של דובר רה״מ עומר דוסטרי להטיס את כתב ׳כאן 11׳ לאזרביג'אן ב״כנף ציון״ - טיסה שלבסוף לא יצאה לפועל. דוסטרי גם יחויב להחזיר עיתונאים לקבוצת הוואצפ של לשכת רה״מ.
דיווח בסוכנות הידיעות הרוסית TASS: המסוק של פוטין נקלע בעודו באוויר למתקפת כטב״מים של אוקראינה בעת שביקר בשבוע שעבר במחוז קורסק ששוחרר מידי צבא אוקראינה. כוחות ההגנה האווירית של רוסיה התמודדו בהצלחה עם האיום.
דובר צה״ל: הרמטכ״ל אישר לפני מספר ימים את השתתפותה של הפצ״רית בכנס לשכת עורכי הדין. זאת מתוך החשיבות העליונה שבהסברת המאמצים הנעשים בצה״ל על מנת לשמור על הדין ועל המשפט הבינלאומי. הסברה זו חשובה במיוחד בתקופה בה צה״ל נדרש להתמודד עם טענות שווא והאשמות כוזבות נגד חיילי צה״ל ולוחמיו.
הקטל בכבישים - רוכבת קורקינט חשמלי כבת 25 נהרגה בתאונה עם משאית בדרך נמיר בת״א.
חמאס מודה: בעקבות חידוש התמרון הקרקעי - צה"ל שולט ב-77% משטחי רצועת עזה.
עמית פולק נאשם גם בשיבוש הליכי חקירה כשנמנע ממסירת הטלפון הנייד שלו לחוקרים תוך הצגת מצג שווא, לאחר מכן פעל יחד עם רעייתו להשליך את הטלפון לים במטרה לשבש את החקירה.
מח״ש הגישה כתב אישום נגד מפקד תחנת חדרה עמית פולק בגין תקיפת מפגין מול בית רה״מ בקיסריה לפני כשנה ובגין שיבוש הליכי משפט. הוא מואשם שדחף את אחד המפגינים ולאחר מכן חנק אותו בצווארו והורה לשוטרים לעצור אותו.
׳וואלה׳: לקראת יום ירושלים מחר: אלפי שוטרים יאבטחו את מצעד הדגלים. החשש במשטרה - שיגורים מתימן לעבר ירושלים בזמן הצעדה.
דפנה ליאל: סמוטריץ׳ בועידת הנדל״ן של עיתון ׳משפחה׳ מאשר את הפרסום שלנו - ״משרד האוצר עובד על תקציב 2026. אני שואף להביא אותו מוקדם, עוד לפני סוף השנה, כך שהמשמעות היא שהבחירות יהיו במועדן בסוף 2026. זה נכון לכלכלה, זה נכון לביטחון״.
מיכאל שמש בפרסום ראשון: ראש השב״כ היוצא רונן בר התקשר לאלוף דוד זיני לקראת הליך החפיפה ביניהם.
אלמנתו של יצחק אילוז חסיד ברסלב בן 22 שנהרג בתאונת הסירה הקטלנית באילת מדברת לראשונה ב׳מאקו׳: ״בעלי נהרג כי הנהג נסע במהירות, ועשה סיבוב מאוד מהיר. שמעתי המון שמועות שהאסון קרה בגלל התנגשות עם ספינה אחרת, לא היה שום דבר כזה. הכל קרה בגלל הסיבוב המהיר של הנהג הצעיר חסר האחריות. הוא הרס משפחות שלמות״.
מיכאל שמש: שר האוצר סמוטריץ׳ בועידת הנדל״ן של ׳משפחה׳ - ״אנו אחראים גם לאסון הגדול של השביעי לאוקטובר ואני חושב שאנחנו כעת משפרים מאוד את המצב הביטחוני, מדיני של מדינת ישראל, אנחנו אחרי עשרות שנים של שגיאות קונספציות של כוחות הביטחון״.
יואלי ברים: הממשלה החליטה לאשר 40 מיליון שקלים לכותל המערבי. המשרדים שיעבירו את הכסף: משרד החדשנות המדע והטכנולוגיה, המשרד לשוויון חברתי, משרד הבינוי, משרד הביטחון, משרד ראש הממשלה, משרד החינוך, המשרד למאבק באנטישמיות ומשרד ירושלים.
הלל ביטון רוזן: כוחותינו מאוגדות 98 ו-36 החלו לתמרן במרחב חאן יונס. המטרה - השמדת עיר הטרור מודל רפיח. זמן משוער - שבועות ארוכים. עד כה הכוחות לא נתקלו באיומים משמעותיים מלבד מטענים שלא גרמו לנפגעים בקרב כוחותינו.
ישי כהן: היועמשית מכינה את הקרקע לסנקציה של איסור הוצאות רישיון נהיגה למי שלא שיקבל צו גיוס ולא יתייצב. במקביל, מודיעה שבתחילת שנת הגיוס יישלחו צווי גיוס לכל מועמדי הגיוס החרדים. כ-60.000 במספר.
באופן רישמי, כל קבוצת לופטהנזה ביטלה את טיסותיה לישראל עד 15 ביוני, כולל. הקבוצה כוללת את סוויס, אוסטריאן, ברסלס, יורוווינגס וכמובן לופטהנזה (צייד הטיסות).
היועמ״שית מיארה ממשיכה להתייחס לחוק הגיוס בכנס לשכת עורכי הדין - ״סנקציות אפקטיביות מצריכות להיות אישיות ולפגוש את הפרט בחייו האישיים - בשדה התעופה, בחשבון הבנק. סנקציות כלליות אינן מחוייבות את ההתנהלות של הפרט״.
עוד מהיועמ״שית - ״יש להרחיב את מספר הצווים באופן משמעתי, יש להפעיל את אמצעי האכיפה הצבאיים וצריך להעמיק את הסנקציות האישיות. זה נמצא בידי השרים ולא מצריך חקיקה. עד כה הממשלה נמנעה מלקדם את הנושא״.
היועמ״שית מיארה בכנס לשכת עורכי הדין - ״חוק גיוס שטרם נולד אינו תוכנית עבודה ואין פוטר מהחובה לגייס ולהתגייס״.
עמית סגל: ראש לשכת עורכי הדין עמית בכר מאיים בכנס הלשכה: ״אם הממשלה תפר פסק דין - נשבית את כל מערכת המשפט״.
נא להתפלל ולהעתיר בתחינה עבור הילד אריאל יחיאל בן רות לרפו"ש בתושח"י שעובר כעת ניתוח ראש. והן א-ל כביר לא ימאס תפילת רבים אמן.
דורון קדוש: דובר צה"ל: לפני זמן קצר, זוהו שלושה שיגורים מדרום רצועת עזה לעבר מרחב עוטף עזה. שני שיגורים נפלו בשטח הרצועה ושיגור נוסף יורט על ידי חיל האוויר בטרם חצה. ההתרעות הופעלו על פי מדיניות.
